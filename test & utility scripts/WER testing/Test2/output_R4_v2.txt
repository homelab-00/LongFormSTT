Ο Ντόναλτ Τραμπ στην ομιλία του, χωρίς φυσική παρουσία, στο οικονομικό φόρουμ του Νταβός, δήλωσε πως αγαπάει την Ευρώπη, όχι όμως την Ευρωπαϊκή Ένωση. Εκ πρώτης όψεως φαίνεται λίγο απλογική αυτή η αντίληψη, ανάλογη με αυτά που τιτιβίζει ο Αμερικάνος πρόεδρος στο διαδίκτυο. Όμως αυτή η διάκριση έχει ένα βάθος, καθώς αποτυπώνει την προσπάθεια να διαχωριστεί ένας γεωπολιτικός χώρος από την πολιτική και οικονομική του έκφραση. Διότι, κακά τα ψέματα, Ευρώπη χωρίς Ευρωπαϊκή Ένωση δεν υπάρχει. Αυτό που της δίνει δύναμη είναι η γενοποίηση του χώρου και η δημιουργία μιας συλλογικότητας με ΑΕΠ κοντά στα 17 τρεις εκατομμύρια δολάρια, και πληθυσμό 450 εκατομμυρίων. Συνεπώς, μια οικονομική αντιπαράθεση με την Ευρωπαϊκή Ένωση θα είναι αμοιβαία επώδυνη. Με ακόμα πιο απλά λόγια, ο Τραμπ γνωρίζει πως με την Ενωμένη Ευρώπη δύσκολα θα διεξάγει αποτελεσματικά έναν οικονομικό πόλεμο. Προτιμά να έχει απέναντί του κάθε ευρωπαϊκό κράτος χωριστά για να το γονατίσει και να το καταστήσει πυθήνιο στα κελεύσματά του. Αυτή η πιθανότητα όμως βρίσκεται έξω από κάθε ρεαλιστική εκτίμηση. Η Ευρωπαϊκή Ένωση με τα πολλά προβλήματά της θα συνεχίσει να υπάρχει διότι αποτελεί μια αναγκαιότητα ιστορική, πολιτική, οικονομική και πολιτισμική. Ίσως αυτό που δεν κατανοεί ο Ντόναλτ Τραμπ και γι' αυτό δεν αγαπάει την Ευρωπαϊκή Ένωση είναι η λειτουργία των θεσμών σχεδόν σε όλα τα κράτη της Ευρωπαϊκής Ένωσης ως αντίβαρο στην ευτελιστική εξουσία. Ως ασφαλιστικές δικλίδες ενός συστήματος που λειτουργεί όχι διότι δεν παράγει κρίσεις αλλά διότι βρίσκει τρόπους και τις ξεπερνάει χωρίς να κλονιστεί το ίδιο. Αυτές τις σύνθετες ευρωπαϊκές καταστάσεις αδυνατεί να τις λάβει ο Αμερικανός Πρόεδρος, γιατί σκέφτεται με τρόπο πρωτόλιο. Σύμφωνα με τη δική του κουλτούρα, οι πολιτικές αποφάσεις δεν θα πρέπει να υποβάλλονται στις θεσμικές διαδικασίες ελέγχου νομιμότητας. Μεταξύ του ιδίου και του λαού δεν θέλει να παρεμβάλλεται τίποτα άλλο. Στην Ευρώπη μας, ευτυχώς, έχουμε ένα άλλο πολιτισμικό μοντέλο που παρέχει μεν δημοκρατικές εγγύσεις, όμως ειστερεί σε αποτελεσματικότητα. Το κομβικό ερώτημα είναι, προς τα πού θέλουμε να γυρίζει η γαριά. Είναι ολφάνερο πια ότι σε ένα ανταγωνιστικό κόσμο τα αυταρχικά καθεστώτα, χωρίς τις πολύμορφες ευαισθησίες, βρίσκονται βήματα μπροστά από τον δικό μας χώρο. Γι' αυτό και τα κόμματα στην Ευρωπαϊκή Ένωση, που γοητεύονται από παρόμοια μοντέλα πολιτικής και οικονομικής διεύθυνσης, γνωρίζουν άνοδο. Προς το παρόν ελεγχόμενοι, αλλά αυτή τη στιγμή ουδείς γνωρίζει τι βοήθεια, άμεση ή έμεση, θα λάβουν από τον νέο Αμερικανό Πρόεδρο και αν θα κατορθώσουν να την αξιοποιήσουν πολιτικά. Η πίεση για αύξηση των αμυντικών προεπολογισμών των κρατών μελών του ΝΑΤΟ, με κάθε βεβαιότητα, θα έχει σημαντικές οικονομικές και, σε τελική ανάλυση, πολιτικές παρενέργειες. Τελικά ο Ντόναλτ Τραμπ επιθυμεί να βρει ένα modus vivendi με την Ευρωπαϊκή Ένωση.