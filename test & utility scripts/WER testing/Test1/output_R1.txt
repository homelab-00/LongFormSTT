Για να ξαναμπεί η οικονομία μας στη τροχιά σταθερής ανάπτυξης θα πρέπει να αλλάξουν δουλειά μισό με ένα εκατομμύριο άνθρωποι. Δηλαδή το 10 με 20% του εργατικού δυναμικού. Και όταν λέω να αλλάξουν δουλειά δεν εννοώ να δουλεύουν πιο παραγωγικά ή πιο πολλοί ή πιο έντοιμα ή πιο έξυπνα. Εννοώ να αλλάξουν αντικείμενα δραστηριότητας. Και ας δούμε γιατί. Αν χωρίσουμε την οικονομία, τους κλάδους της οικονομίας σε δύο κατηγορίες. Αριστερά τους μη εμπορεύσιμους, δηλαδή αυτοίς που δεν μπορούν να προσφερθούν από μακριά. Και άρα δεν υπόκεινται σε διεθνή ανταγωνισμό. Και δεξιά οι εμπορεύσιμοι, δηλαδή τα προϊόντα που μπορούν να μεταφερθούν, τα βιομηχανικά ή τα αγροτικά. Οι υπηρεσίες που μπορούν να προσφερθούν σε ξένους, ο τουρισμός, η ναυτιλία. Και διάφορες μορφές τεχνολογίας εμπορεύσιμης όπως είναι το λογισμικό. Το πρόβλημα της οικονομίας μας, το δομικό, πέρα από τα δημοσιονομικά, είναι ότι έχουμε πολύ λίγες δουλειές δεξιά και συγκριτικά πάρα πολλές αριστερά.Και για να ορθοποδήσουμε θα πρέπει εκατοντάδες χιλιάδες δουλειές να έρθουν από εκεί εδώ. Ας δούμε μια άλλη κατηγορία. Να τις χωρίσουμε σε κλάδους που χρειάζονται μεγάλες και οργανωμένες επιχειρήσεις, που σημαίνει κεφάλαια, ιεραρχίες κτλ. Και αυτούς που μπορούν να γίνουν και γίνονται σήμερα από μικροεπιχειρήσεις. Όσοι μιλάνε για επενδύσεις και ελπίζουν ότι θα έρθουν δουλειές με επενδύσεις εισαγωγικά, ελπίζουν στην πραγματικότητα ότι οι δουλειές θα έρθουν σε έτοιμα πακέτα εδώ πάνω στις μεγάλες ανταγωνιστικές εταιρείες, καλοσχεδιασμένες, χωροθετημένες, με τις ιεραρχίες τους και τον εξοπλισμό τους. Και πράγματι το διεθνές πρότυπο μιας εξωστρεφούς οικονομίας είναι αυτό. Οι μεγάλες βιομηχανίες, οι μεγάλες εταιρείες μάλλον στους ανταγωνιστικούς κλάδους, είναι αυτές που κάνουν τις εξαγωγές ή αυτές που εμποδίζουν τη μεγάλη διείδηση εισαγωγών απ' έξω, που υπερασπίζονται την εγχώρια αγορά. Σε εμάς αυτό το μοντέλο δεν μπορεί να κυριαρχήσει.Και ο λόγος είναι ότι όλη μας η κοινωνία, όλο μας το θεσμικό περιβάλλον συνομωτεί για να μην έχουμε πολλές μεγάλες επιχειρήσεις στους ανταγωνιστικούς κλάδους. Αυτή τη στιγμή ούτε το 5% του εργατικού δυναμικού δεν εργάζεται σε μεγάλες επιχειρήσεις εκεί πάνω. Και όταν λέω μεγάλες, να έχουν πάνω από 250 εργαζόμενους, όχι τεράστιες, ούτε το 5%. Ένα 25% περίπου εργάζεται σε μεγάλους οργανισμούς ή στο κράτος, και κυρίως στο κράτος, στους μη εμπορεύσιμους κλάδους, και το 70% είναι η μικρομεσία οικονομία. Και από αυτό το 70%, η μισή τουλάχιστον είναι αυτοαπασχολούμενοι και αγρότες. Συνεπώς, η μεγάλη προσαρμογή που έχουμε να κάνουμε είναι από όλο τον μη εμπορεύσιμο κλάδο και από όλη την δεξαμενή των ανέργων. Να δημιουργηθούν δουλειές εδώ, στη μικρή εξαγωγική εξωστρεφή οικονομία.Τώρα αυτή είναι μια τροχιά που δεν είναι καθόλου συνηθισμένη διεθνώς. Δεν έχουμε πρότυπα να αντιγράψουμε. Θα πρέπει να δημιουργήσουμε μια δικιά μας τροχιά, αρκετά ιδιόμορφη, αρκετά ελληνική. Τα ελληνικά νοικοκυριά θα τα καταφέρουν, γιατί έχουν ορισμένα στοιχεία που δεν υπάρχουν σε πολύ μεγάλη έκταση στη Δύση. Καταρχάς, ο αυτοαπασχολούμενος και μικροεπιχειρηματίας έχει εμπορικότητα. Ξέρει να διαχειρίζει τις πράξεις και πληρωμές, ξέρει να στείλει νέες δουλειές. Που ένας τέλεχος μιας μεγάλης εταιρείας στη Δύση που έχει κάνει την καριέρα του σε μια ιεραρχία δεν το ξέρει, κατά ανάγκη. Έπειτα υπάρχει η περίφημη πολιέργεια της ελληνικής οικογένειας. Οι διαφορετικές πηγές εισοδήματος, κάποια διάφορα περιουσιακά στοιχεία, ένα χωράφι από εδώ, κάποιο νίκη από εκεί, μια σύνταξη, ο μισθός της συζύγου στο δημόσιο που είναι σταθερός κτλ. Και αυτό είναι σημαντικό γιατί. Γιατί οι έρευνες που έχουν γίνει διεθνώς, στατιστικές έρευνες, για το ποιοι είναι οι βασικοί παράγοντες που πείθουν κάποιον να γίνει επιχειρηματίας, να ξεκινήσει μια νέα δικιά του δουλειά, ο πιο σημαντικός παράγοντας στατιστικά είναι να έχει ένα αποκούμπι, μια μικρή περιουσία, κάτι. Αυτός παράγοντας στατιστικά είναι πιο σημαντικός ακόμα και από στοιχεία χαρακτήρα, δηλαδή αν έχουμε πνεύμα, ρηψοκίνδυνο κτλ. Επομένως, θεωρώ ότι τα ελληνικά νοικοκυριά έχουν όλα τα στοιχεία για να καταφέρουν αυτή τη μεγάλη μετατόπιση για την οποία μίλησα. Και έτσι δεν νομίζω ότι είναι δύσκολο να φανταστούμε μία φιλόλογο να φύγει από το φροντιστήριο και να πάει στον τουρισμό ή ένα μηχανικό να γυρίσει στο πατρικό του χωράφι και να δοκιμάσει κάτι νέο, μια νέα καλλιέργεια. Δεν έχει βρεθεί καινοτομία για τη βραχνάδα που τη βλέπω.ή τρεις νέους τεχνικούς να σχεδιάζουν εφαρμογές για την παγκόσμια οικονομία ψηφιακές. Που μερικούς από τους πιο καλούς τους έχουμε εδώ σήμερα. Εμπόδια θα υπάρχουν πάρα πολλά. Και ένα από τα πιο μεγάλα είναι τα πρότυπα που κουβαλάμε στο κεφάλι μας. Τα πρότυπα που κουβαλάμε στο κεφάλι μας θα είναι ένα από τα πιο μεγάλα εμπόδια. Πρότυπα για τι πράγμα. Για το τι για παράδειγμα είναι μια καλή δουλειά. Για μένα ή για το παιδί μου. Ή για το τι είδους επιχειρήσεις είναι οι καλύτερες επιχειρήσεις για την εθνική οικονομία. Το 1980 το πρότυπο, το κυρίαρχο, το δυτικό πρότυπο ήταν ότι η ανάπτυξη σημαίνει βιομηχανία. Και εμείς τα πρότυπά μας, τυχαίνει να δεν τα δουλεύουμε ορθολογικά, όπως θα λέει και ο Στέλιος, τα εισάγουμε. Υπάρχουν κυρίαρχες αφηγήσεις δυτικές.που ταιριάζουν στη Δύση, αλλά μπορεί να μην ταιριάζουν σε εμάς. Λοιπόν, το 1980 έλεγε το κυρίαρχο πρότυπο «Ανάπτυξη σημαίνει βιομηχανία». Και γι' αυτό ο Ανδρέας Παπανδρέου, ο χαρισματικός Ανδρέας Παπανδρέου, είχε πει τότε, αν θυμάστε, «Δεν θα γίνουμε τα γκαρσόνια της Ευρώπης». Και χρωμάτισε αρνητικά τον τουρισμό για πολλά χρόνια. Φανταστείτε να είχε πει «Θέλουμε να είμαστε οικοδεσπότες όλης της Ευρώπης». Να έρχονται εδώ, να συναντιούνται μεταξύ τους, να διασκεδάζουν, να ψυχαγωγούνται, να αναζητούν. Πόσο διαφορετική αφήγηση θα υπήρχε για τον τουρισμό. Σήμερα, ένα κυρίαρχο πρότυπο λέει ότι «Ανάπτυξη είναι υποδομές και οργάνωση». Και ισχύει αυτό σε κάποιο βαθμό, μερικά. Αλλά για εμάς πρέπει να έχουμε μια σοφή ισορροπία ανάμεσα σε αυτό, υποδομές και οργάνωση, και στα δικά μας τα ιδιαίτερα χαρακτηριστικά. Και να συνεχίσουμε ένα παράδειγμα από τον τουρισμό.Οι ξένοι για να έρθουν σε ένα νησί μας θα προσγειωθούν στο Ελευθέριος Βενιζέλος. Θα έρθουν σε επαφή με ένα οργανωμένο αεροδρόμιο, το οποίο μόνο οι μεγάλοι οργανισμοί και οι υποδομές και τα σχέδια μπορούν να έχουν το πάνω μέρος του πίνακα που έδειχνα πριν. Αλλά προφανώς δεν έρχονται για το αεροδρόμιο. Μετά θα μπουν σε ένα καράβι, το οποίο αν είναι γρήγορο και καθαρό, θα τους κάνει να φτάσουν στον προορισμό τους ευδιάθετοι και ξεκούραστοι. Και το καράβι προφανώς, μόνο κάποια μεγάλη εταιρεία μπορεί να το λειτουργήσει σωστά. Αλλά πάλι δεν είναι ο λόγος που έρχονται το καράβι. Ο λόγος που έρχονται είναι αφού τους αφήσει το καράβι στο νησί, τι θα κάνουν εκεί. Θα πάνε στη μικρή επιχείρηση και θα νοικιάσουν μια γουρούνα και θα ξεκινήσουν τις περιπέτειες. Και θα φτάσουν εδώ.και θα ξαπλώσουν εδώ και θα περάσουν μετά από το ταμείο της επιχείρησης και θα πληρώσουν εδώ και το απόγευμα θα πάνε και θα αγοράσουν μέλη που έχει παραχθεί από μία άλλη μικρή επιχείρηση στις εγκαταστάσεις της. Που είναι αυτές. Λοιπόν, το αεροδρόμιο και το καράβι δεν είναι το προϊόν μας, είναι ο διάβλος για να φτάσουν στα προϊόντα μας, τα οποία είναι η διαδρομή με τη Γουρούνα, η παραλία, το ταβερνάκι κτλ. Και αυτά τα προσφέρουν οι μικροί. Και για να εξηγούμε, δεν λέω ότι τα μικρά rooms του ΛΕΤ είναι καλύτερα από τις μεγάλες ξενοδοχειακές μονάδες. Αυτό που λέω είναι ότι από τη στιγμή που είτε δεν θέλουμε, είτε δεν μπορούμε να έχουμε πολλές μεγάλες μονάδες, η επιτυχία του τουρισμού θα κριθεί από τους μικρούς επαγγελματίες. Από το πόσο είναι φιλόξενοι...πόσο είναι ευρηματικοί, πόσο φροντίζουν το περιβάλλον και πόσο πείθουν τον πελάτη να πληρώσει χωρίς να νιώθει ότι τον κλέβουν. Θεωρώ λοιπόν ότι το αεροδρόμια και η γουρούνα είναι μια καλή παραβολή για το σύνολο του αναπτυξιακού μας μοντέλου. Χρειαζόμαστε τις καλές υποδομές, που μόνο ο σχεδιασμός και οι μεγάλες ιεραρχίες και τα μεγάλα κεφάλαια μπορούν να παράσχουν και σε αυτό δεν πρέπει να διαφέρουμε από τη Δύση, πρέπει να έχουμε τα πρότυπα αυτά, αλλά αυτό που θα ορίσει τη δική μας θέση στην παγκόσμια οικονομία, η οποία δεν θα είναι ίδια με των Γερμανών ή των Κινέζων, θα είναι οι μικροί επιχειρηματίες που πρέπει να βρουν τρόπους να πουλάνε τα προϊόντα τους παντού. Πού μπορούμε να βασιστούμε, εκτός από τις καλλιέργειες ή τον τουρισμό που έχουμε φυσικά πλεονεκτήματα. Υπάρχει ένα κλισέ που λέει στους νέους μας, στην ευφυΐα τους και στις σπουδές τους.Γιατί είναι ανοιχτόμυαλοι, ταξιδεύουν, ξέρουν γλώσσες και μάλιστα πολλοί από αυτούς σπουδάζουν και στα πιο καλά πανεπιστήμια του κόσμου. Αυτό έχει κάποια ουσία. Δηλαδή με βάση αυτά τα στοιχεία μπορούμε να έχουμε μερικές επιτυχίες. Πιστεύω όμως ότι όχι πάρα πολλές. Εκεί που θα μπορέσουμε να έχουμε περισσότερες είναι αν συνδυάσουμε αυτά τα στοιχεία, την ευφυΐα και τις σπουδές με κάποιες τοπικές ιδιομορφίες. Τις οποίες, πρέπει να σας πω, δεν μπορεί να σας τις πει κανένας από καθέδρας, ούτε εγώ είτε κανείς άλλος. Αυτές τις ανακαλύπτουν οι επιχειρηματίες κάθε μέρα, οι μικροί επιχειρηματίες, από δουλειά σε δουλειά. Και να πω ένα παράδειγμα. Τα βιβλία εκμάθησης ξένων γλωσσών, τα λεγόμενα ξενόγλωσσα βιβλία και κυρίως της αγγλικής γλώσσας. Ξέρω τουλάχιστον τρεις Έλληνες εκδότες, οι οποίοι είναι πολύ πετυχημένοι διεθνώς. Ο ένας από αυτούς αγοράστηκε πρόπερση από μια πολυεθνική και οι άλλοι δύο κάνουν σημαντικές εξαγωγές. Από που και ως που, λοιπόν, Έλληνες εκδότες στην εκμάθηση αγγλικής γλώσσας. Έχουμε την εξής ιδιομορφία. Στις περισσότερες χώρες...Τα παιδιά μαθαίνουν Αγγλικά στο σχολείο και τα βιβλία τους τα παίρνουν ή από τους μεγάλους πολυεθνικούς ή από κάποιους εγχώριους εκδότες, έναν ή δύο, με μακροχρόνιες συμβάσεις. Εμείς εδώ δεν μαθαίνουμε Αγγλικά στο σχολείο, το μαθαίνουμε στο φροντιστήριο, που υπάρχουν 6.000 στην Ελλάδα και που το καθένα αποφασίζει τι βιβλία θα πάρει και τα ξανααποφασίζει την επόμενη χρονιά. Έτσι λοιπόν έχει δημιουργηθεί μια πολύ ανταγωνιστική αγορά εκδοτών για εκμάθηση Αγγλικής γλώσσας, που είναι περίπου 15 αυτή τη στιγμή και οι πιο πολλοί είναι εγχώριοι, είναι Έλληνες. Το άλλο χαρακτηριστικό της Ελλάδας, ιδιομορφία πάλι, είναι ότι οι Έλληνες μαθητές θέλουν να έχουν τελειώσει με τα Αγγλικά με φροντιστήρια και εξετάσεις στα 16 τους. Γιατί μετά πρέπει να αρχίσουν τα άλλα φροντιστήρια των Πανελλαδικών. Αυτό λοιπόν γεννάει μια ανάγκη για μεθόδους διδασκαλίας που είναι πιο συνοπτικές και πιο γρήγορες. Πιο γρήγορες από αυτές που έχουν αναπτύξει οι πολυεθνικοί εκδότες. Και έτσι λοιπόν οι Έλληνες εκδότες πατώντας σε αυτή την ιδιομορφία φτιάξανε προϊόντα που είναι ανταγωνιστικά διεθνώς. Πατώντας σε μια θεσμική ιδιομορφία της Ελλάδας.Προσέξτε τώρα πόσοι θα παραδεχτούν ότι αυτό το μόρφωμα των φροντιστηρίων που μερικοί περιφρονητικά το λένε παραπαιδεία δημιούργησε μια τεχνογνωσία που είναι ανταγωνιστική διεθνώς που το επίσημο σχολείο δεν θα δημιουργήσει ποτέ. Αυτές είναι οι κυρίαρχες αφηγήσεις, τα κυρίαρχα πρότυπα για το οποίο έλεγα πριν που καμιά φορά μας εμποδίζουν. Και να πω ένα άλλο παράδειγμα. Υπάρχει ένα ελληνικό μοντέλο επιχειρηματικό, τα ίντερνετ καφέ που πηγαίνουν μαθητές τα απογεύματα και παίζουν με την παρέα τους διαδικτυακά παιχνίδια περιπέτειας. Αυτό το μοντέλο είναι πρωτότυπο διεθνώς, δεν υπάρχει στην Ευρώπη και είναι πολύ ωφέλιμο για τους μαθητές για τη αναπτύσση πνεύμας συνεργασίας αφού παίζουν μαζί και φυσικά και άλλες σύνθετες ικανότητες πράγματα που φυσικά το ελληνικό σχολείο δεν τους δίνει. Όμως το κράτος αντιμετωπίζει τα ίντερνετ καφέ με τεράστια καχυποψία μήπως από πίσω υπάρχει τζόγος και προσπαθεί με διάφορους τρόπους να τα κλείσει. Και οι επιχειρηματίες δεν μπορούν να υπερασπιστούν τη δουλειά τους επικαλούμενοι ευρωπαϊκά πρότυπα γιατί δεν είναι συγκρίσιμα. Δηλαδή η ιδιομορφία τους αυτή που θα μπορούσε να είναι πλεονέκτημα καταντάει μειονέκτημα εξαιτίας της καχυποψίας του κράτους.Το 1976, στην πρώτη μου δουλειά, δούλευα σε ένα ερευνητικό πρόγραμμα για το Υπουργείο Παιδείας και την Παγκόσμια Τράπεζα. Και ερχόταν διάφοροι ξένοι σύμβουλοι για να μας βοηθήσουν στη δουλειά. Κάποια στιγμή εμφανίστηκε ένας καθηγητής οικονομικής ιστορίας από ένα πολύ μεγάλο γνωστό Αμερικάνικο Πανεπιστήμιο. Ήμασταν τότε σε ένα κτίριο στην Οδό Ερμού. Σε ένα διάλειμμα της δουλειάς με ρώτησε για τη διατριβή μου. Εγώ έκανα τότε μια διατριβή η οποία είχε θέμα τη μονοπωλιακή συγκέντρωση στην ελληνική βιομηχανία. Και εγώ έμεινα πολύ επειρασμένος εκείνη την εποχή από τις νεομαρξιστικές θεωρίες της ανάπτυξης. Τις νεομαρξιστικές θεωρίες της ανάπτυξης οι οποίες μιλούσανε για την εξάρτηση και την επανάπτυξη της ευρωπαϊκής περιφέρειας. Όταν λοιπόν με ρώτησε άρχισα να δουλέω για τις Μητροπόλεις του Καπιταλισμού που συγκεντρώνουν όλη την τεχνολογία εκεί και για το πόσο υπανάπτυκτη είναι η χώρα μου. Με άκουσε πολύ υπομονετικά και στο τέλος μου λέει «Καλά όλα αυτά, αλλά το δίσκο του καφετζή τον έχεις παρατηρήσει»Και εννοούσε αυτό. Εννοούσε αυτό. Μου εξήγησε λοιπόν πόσο καταπληκτικά σχεδιασμένος είναι για να ακουμπάει χαλαρά στα δάχτυλα και με το βάρος του ποτηριού να μην σταθεροποιείται και όταν ανεβοκατεβαίνει ο καφετζής τις σκάλες του Υπουργείου να μην χύνονται τα νερά. Και μου λέει τόσο καλά σχεδιασμένο δίσκο εγώ στην Αμερική δεν έχω δει. Και ο ομολογότη με άφησε άναυδο. Εγώ του μιλούσα για τις μεγάλες αφηγήσεις και αυτός μου μιλούσε για το δίσκο του καφετζή. Έμαθα κάτι εκείνη τη μέρα. Ότι την πραγματική οικονομία δεν τη μαθαίνεις διαβάζοντας, τη μαθαίνεις παρατηρώντας. Και ότι η τεχνολογία δεν είναι μόνο ό,τι υπάρχει στα εργαστήρια της Intel, αλλά οι επιλογές που κάνει ο κάθε επαγγελματίας κάθε μέρα. Θα μου πείτε γιατί τα λέω αυτά. Προφανώς δεν τα λέω για να πω ότι οι δίσκοι θα σώσουν την οικονομία μας. Θα λέω γιατί νομίζω ότι έχει δίκιο ο Νίκος ο αναγνός του.ο μπλόγγερ που γράφει για τεχνολογία, όταν έγραψε σε ένα πρόσφατο post πολύ ωραία «Η εξωστρέφεια δεν χρειάζεται να είναι εντυπωσιακή. Η ανταγωνιστικότητα δεν χρειάζεται να είναι εντυπωσιακή». Λοιπόν, οι νέες εξωστρεφείς μικροεπιχειρήσεις μας δεν θα χωράνε σε κάποια μεγάλη αφήγηση, δεν θα έχουν την επίσημη ευλογία του κράτους που έχει, ας πούμε, σήμερα ένα φαρμακείο, δεν θα θεωρούν τη λειτουργήμα, ούτε θα έχουν τη σιγουριά του δημοσίου, ούτε την έγλη της καριέρας σε μια μεγάλη εταιρεία, ούτε θα έχουν αντιγράψει πετυχημένα μοντέλα από τον Business Week. Θα είναι αυτοσχέδιες, θα μας μοιάζουν πρόχειρες και βαλκανικές και μυστήριες. Οι ιδιοκτήτες μόνοι τους θα πρέπει να εφεύρουν την αφήγηση εκείνη που θα δώσει νόημα και διάρκεια σε αυτό που κάνουν. Εμείς οι υπόλοιποι να μην τους υποτιμήσουμε, γιατί αυτοί είναι που θα μας ξελασπώσουν. Ευχαριστώ.